Ensimmäisen sprintin retrospektiivimme voisi nähdä noudattaneen jossain määrin Glad, Sad, Mad -tekniikkaa: jokaista tunnetilaa kuvaavia näkemyksiä ja palautteita ryhmän toiminnasta ilmeni ja tuotiin esiin. Sprintissä työtaakka ryhmäläisten välillä ei ollut jakautunut kovin tasaisesti, mikä herätti närää jo ennen katselmointia, joten katselmoinnissa yritimme tuoda näitä asioita esille rakentavammalla tavalla.

Glad-kategoriaan kuuluvaa positiivista palautetta sai osakseen parin ryhmäläisen muita aktiivisempi ote ja suurempi vastuunotto ja panos projektin toteuttamiseen. Kaikki ryhmäläisistä eivät olleet teknilliseltä osaamiseltaan aivan samalla tasolla ja erityisesti yksi ryhmäläinen näki vaivaa opastamisessa ja organisoinnissa. 

Sad-kategoriaan sopivaa negatiivisia palautetta puolestaan herätti kommunikaation heikkous ja parin ryhmäläisen vähäinen panos sprintin alkuvaiheessa, joista toinen osoitti itsekriittisyyttäkin nostamalla näitä seikkoja itse esiin omasta panoksestaan.

Negatiivisia seikkoja oli myös, että yksi ryhmäläinen oli lähtenyt pois projektista sanaakaan sanomatta kesken kaiken. Tähän takaiskuun eivät muut ryhmäläiset oikein voineet vaikuttaa, joten se sopisi jaottelussa Mad-kategoriaan.

Palutetta sai myös jotkin tekniset taskit ja niiden toteutus ja kävimmekin retrospektiivin loppuvaiheessa läpi näitä seikkoja.

Eri tunnetiloja herättäviä seikkoja emme varsinaisesti kirjanneet minnekään lapuille tai sen jälkeen taululle, niin kuin tässä tekniikassa oikeaoppisemmin meneteltäisiin, mikä voisi olla kehitettävä asia seuraavalle kerralle.
